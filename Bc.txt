Quidam in excommunicatione constitutus episcopum accusare disponit; adulescentem
infra .xiiiium. etatis sue annum ad assertionem sue cause adducit. Prohibitus ab
accusatione adolescentem accusatorem et se testem facit; adolescens personam
accusatoris et testis gerere cupit; die statuta ad iuditium electorum iudicum
episcopus minime concurrit; a communione suspenditur; tandem renouato iuditio
accusator culpabilis in accusatione inuenitur; demum ad assertionem proprie
cause procedit. Hic primum queritur, an in excommunicatione constitutus alium
accusare ualeat? Secundo, an infra .xiiii. annum in criminali causa testari quis
possit? Tercio, utrum ab accusatione prohibitus personam testificantis possit
assumere? Quarto, an idem possit esse accusator et testis? Quinto, an die
constituta non occurrens a communione sit remouendus? Sexto, si in episcoporum
iuditio accusatoris persona culpabilis inuenta fuerit an ad assertionem proprie
cause de cetero sit admittenda?

De prima, questione sic statutum legitur. in concilio cartaginensi .vii. cui
interfuit faustinus romane ecclesie legatus. Ad accusandum non admittitur. qui
in excommunicatione perseuerat. Diffinimus eum rite ad accusationem non admitti.
qui posteaquam excommunicatus fu[er]it. in ipsa adhuc excommunicatione constitutus.
siue sit clericus. suie laicus. accusare uoluerit. Omnes etiam infamie maculis
aspersi. id est. istriones. aut turpitudinibus. subiecte persone. heretici
etiam. siue pagani. siue iudei ab accusatione prohibentur.

Secunda autem et tercia questio. eodem concilio. uno eodemque capitulo
terminatur. Illud uero est. huiusmodi. Qui ab accusatione repelluntur. ad annum
.xiiii. nondum peruenerunt. testes esse non possunt. Testes autem ad
testimonium non admttendos censemus. qui nec ad accusationem admitti iussi sunt.
uel etiam quos ipse accusator de domo sua produxerit. Ad testimonium autem infra
annos. xiiii. etatis sue constituti. non admittantur. Set obicitur illud beati
bricii. qui uoce pueri .xxx. dies ab ortu habentis innocens probatus est. Set
miracula diuina sunt admiranda. non in exemplum humane actionis trahenda.

De quarta uero questione fabianus papa constituit dicens. Quilibet duas personas
in causam gegrere non ualet. Nvllus umquam presumat accusator simul esse et
iudex. uel testis. quoniam in omni iuditio .iiii. personas semper necesse est
.esse. id est iudices. electos. et accusatores. ac defensores. atque testes.
Item damasus papa. Accusator. testis uel iudex aliquis simul esse non potest
Nvllus introducatur personaliter ad causam. set accusatores. et accusati equa
audiantur ratione. iuxta quod ordo exigit. Accusatores uero. et iudices non idem
sint set per se accusator[r]es. per se iudices. per se testes. per se accusati.
unusqiusque in suo ordine. Inscriptio semper fiat. ut talionem calumpniator
recipiat. Quia ante inscriptionem nemo debet iudicari. uel dampnari. cum et
seculi leges hec eadem retineant.

De .v. uero questione in concilio cartaginensi tertio sic inuenitur diffinitum.
Non est a comm[uni]one suspendendus qui die statuta ad causam peruenire non
potuit Quisquis episcoporum accusatur. ad primates prouintie ipsius. causam
deferat accusator. Nec a communione suspendatur. cui crimen intenditur. nisi ad
causam suam dicendam. electorum iudicum die statuta litteris euocatus minime
occurrerit. Hoc est infra spatium mensis ex ea die qua eum litteras accepisse
constit[er]it. Quod si aliquas ueras necessitatis causas probauerit. qiubus
occurrere non potiusse. manifestum sit. cause sue dicende. intra alterum mensem
integram habeat facultatem. Verum tamdiu post mensem secundum non comunicet.
donec purgetur. Si autem ad uniuersale concilium anniu[er]sarium occurrere
nolu[er]it. uel ut ibi causa eius terminetur. ipse in se dampnationis sententiam
dixisse iudicetur. Tempore sane quo non communicat. nec in sua ecclesia. uel
parrochia communicet. Accusator autem eius si numquam diebus cause dicende
affu[er]it subtrahens se, resituto in comunione episcopo remoueatur a communione
accusator. ita tamen. ut nec ipsi adimatur facultas cause peragende. si se ad
diem non noluisse. set non potuisse occurrere probau[er]it.

Sexta uero questio eodem capitulo terminatur. in quo sequitur. Qui in
accusatione episcopi culpabilis inuenitur ad arguendum de cetero non admittatur
nisi propriam causam ciuilem solu[m]m[odo] asserere uolu[er]it. Illud uero
placuit ut cum agere ceperit in episcoporum iuditio si fu[er]it accusator
[errasure] dampnabilis. de cetero ad arguendum non admittatur. nisi proprias
causas. non tamen ecclesiasticas. uel[?] criminales asserere uolu[er]it. Item
ex comcil[io] cartagine[n]si .vii. Non negatur in audientia propria causa cuius
accusatio interdicitur. Omnibus quibus accusatio denegatur in casusis
p[ro]p[ri]is accusandi licentia non est neganda. Item felix episcopus omnibus
episcopis In episcoporum accusatione defitiens. ciuiliter tatu[m] exp[er]iri
pot[er]it.

Si accusatorum persone in iuditio episoporums. culpabiles apparu[er]int ad
arguendum non admittantur nisi proprias causas asserere. non tamen criminales.
uel eccl[esi]asticas uolu[er]int. Item adrianus papa. Quod si accusatorum
persone in iuditio episoporum et cetera. ut sup[ra] eisdem uerbis.
